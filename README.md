# presskit
Sektionens emblem, annat grafiskt material, och information kring det som kan vara bra att känna till

Logotyperna finns i flera olika format:
* AI, SVG, EPS är vektoriserade.
* PNG är rasteriserade.

Vilket format du använder beror i första hand på vilket program du jobbar i. 
Har du tillgång till professionella program som Adobe Photoshop eller Illustrator,
eller om du ska använda logotyperna i tryck, använd vektoriserade filer för bästa
kvalitet (AI, SVG eller EPS).

För enklare användningar, då du ska foga in en liten logotyp i ett Word-dokument
eller dylikt, göra grafik för webben eller om du använder program som inte klarar
vektorgrafik, använd rasteriserade filer (PNG).

Vektorfilerna finns i två färgformat, CMYK och RGB. För material som ska användas
i tryck, använd i första hand CMYK. För material som ska visas på en bildskärm
i första hand, använd RGB. Om du är osäker på vilken du ska ta så ta RGB.

OBS! KTH och THS kan vara en smula känsliga med hur deras logotyper används. Var
därför en smula försiktig och modifiera eller förvanska inte logotyperna på
något vis.

#Sektionens färg är Kiselblå.

* RGB: 68, 104, 125 eller #44687D
* CMYK: 45.6, 16.8, 0, 50.98
* LAB: 42.2, -6.8, -15.7
* PMS: PMS 5405 C
* NCS: NCS S 4030-B

Tänk på att om du använder Photoshop eller andra ritprogram och ändrar 
"color mode" från RGB till CMYK eller tvärtom så kommer färgerna inte
att stämma efteråt.

#Tillgänglighet
Några generella tips för att göra affischer, webbgrafik och annat material 
lättläst och tydligt, för att öka dess effektivitet:

* Börja ditt budskap med det viktigaste
* När du vill locka folk: skriv i ordningen 1) varför, 2) hur, 3) vad
* Undvik överdrivet långa och krångliga formuleringar/ordval
* Undvik onödigt långa meningar
* Använd gärna punktlistor
* Undvik kraftigt ihoptryckt/isärdragen text
* Skriv inte texter i skrivstil, endast rubriker om nödvändigt
* Välj färger med bra kontrast (inte mörk text på mörk bakgrund)
* Om du lägger text ovanpå en bild, se till att det är lätt att läsa
* Undvik kritvit bakgrund, välj en "off-white" färg

Kom gärna med fler förslag eller synpunkter till Kommunikationsnämnden!
